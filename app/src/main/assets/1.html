<link rel="stylesheet" type="text/css" href="style.css" />
<html>
<body>
<h3>I. Mag</h3>
Mag, tarot karta I Velike arkane, kada opisuje vezu govori nam o sljedećim
karakteristikama: igra, otvorenost, pamet, razmjena ideja, otvoreno razgovaranje o osjećajima,
isprepletenost, novost. Veza opisana ovom kartom je veza u kojoj je naglasak na mentalnoj
razmjeni i mentalnoj aktivnosti. Može se očekivati dinamična veza, mobilna, podložna
promjenama, ali i sretna veza u kojoj su partneri okrenuti jedan prema drugome i rijetko kada si
međusobno dosade. Konstantno se pojavljuju novi, zanimljivi elementi. Ovaj par ima mogućnost
stvoriti nešto iz ničega i opstati kroz najteža iskušenja. Kao što je spomenuto u opisu karte
osobnosti, najveći izazov u ovoj vezi je pitanje morala, te se savjetuje odmah po početku veze
koja djeluje prema ovom arhetipu dogovoriti pravila ponašanja. Jasno definiranje što se smatra
prevarom i zašto će pomoći da veza preživi test morala. A ova veza će upravo na taj način biti
testirana.<br/></br>
Koliko god da ova veza cvate u društvu, toliko su najveći neprijatelji ove veze upravo ljudi koji se
nalaze oko ovog para. Naprosto cijela aura koju taj par projicira, aura lakoće, zaigranosti, sreće,
izaziva u ljudima želju da i oni tako nešto imaju, te pokušavaju to postići 'otimanjem' dijela tog
para. No, veza opisana kartom Maga može preživjeti sve testove, ako za to postoji volja.
</body>
</html>


