<link rel="stylesheet" type="text/css" href="style.css" />
<html>
<body>
<h3>XIII. Smrt</h3>
Kada karta Velike arkane XIII Smrt predstavlja kartu veze, ta karta nam govori o
vezi koja će biti vrlo kratkog daha. Ona može biti intenzivna, strastvena no ona rijetko kada traje.
Ovo je zapravo karta razlaza i prekida, čak i gubitka jednog od partnera. Ako veza ipak uspije
opstati, ona će biti obilježena periodima drastičnih promjena, od mirne faze do žestokih svađa.
Kada u ovoj vezi nastane sukob, on se rješava direktno, čak i neugodno, a veza je nakon svađe
pročišćena ili čak sasvim drugačija.<br/><br/>
Ovo je veza u kojoj treba znati čuvati živce. Malo ljudi može podnijeti duži ostanak u ovakvoj
vezi. Ali 'umiranje' koje obilježava ovu vezu može ponekad, kod ljudi koji stvarno rade na sebi i
na vezi, predstavljati prepuštanje ljubavi i takvu duboku ljubav da osoba naprosto 'umre' ili na
neki način nestane u ljubavi – transformira se.<br/><br/>
Sve u svemu, ova veza nije za one slabog srca.
</body>
</html>


