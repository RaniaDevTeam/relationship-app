<link rel="stylesheet" type="text/css" href="style.css" />
<html>
<body>
<h3>0. Luda</h3>
Kada Velika Arkana Luda opisuje vezu najčešće je riječ o vezi koja je naglo nastala,
često na veliko iznenađenje okoline. To je veza koja brzo ulazi u ozbiljnu fazu, preskačući
normalne razvojne stepenice veze. Veza raste tako najviše zato što, s obzirom da Ludu krase
hrabrost i naivnost, osobe u vezi slijepo vjeruju da je to to. Ni u jednom trenutku se ne pomišlja
na mogućnost da to možda i nije tako. Najveća mana ove veze je u tome što se ne uzima vrijeme
koje je potrebno za upoznavanje druge osobe i racionalno sagledavanje situacije. Često se par
dogovara o vrlo bitnim stvarima, poput roditeljstva, uopće ne uzimajući u obzir da li je moguće
finacijski i s obzirom na druge okolnosti, tu odluku i realizirati. Ali, Bog čuva pijance i malu djecu,
a ova veza kao da pripada u obje kategorije, pa stoga veza okarakterizirana ovom kartom ima
velike izglede za uspjeh.<br/><br/>
Veza opisana kartom Lude je okarakterizirana slobodom i otvorenošću, humorom, voljom za
poduzimanje rizika i građenju života koji je orijentiran na ljubav. Ovu vezu također krasi
vjernost partnera i izgradnja sigurnog gnjezda u kojem oba partnera mogu mirno i bez straha od
osude pokazati svoje pravo lice i tako otvorenog srca zajedno rasti. Partneri kao da su najsretniji
kada su nasamo jedan s drugim te se često događa da se takvi partneri izoliraju od prijatelja jer
su naprosto dovoljni sami sebi. Sve u svemu, jedna jako lijepa veza.
</body>
</html>


