<link rel="stylesheet" type="text/css" href="style.css" />
<html>
<body>
<h3>V. Papa</h3>
Kada Velika arkana Papa opisuje vašu vezu, riječ je o vezi u kojoj su se našle dvije
srodne duše. To je duboka i sretna veza, obilježena duhovnošću, razumijevanjem i spremnošću
na davanje i primanje. Ovdje partneri nisu samo partneri u seksualnom smislu, već poprimaju
ulogu učitelja. Obje strane uče jedna od druge. Samim time, postojati će situacije gdje jedna
strana gura drugu na promjenu. To nisu sukobi od kojih treba bježati, već mogućnost
sazrijevanja i promjene na bolje.<br/><br/>
Ovdje nema podjele na muški i ženski princip, nego su obje strane apsolutno jednake. Neka
možda negativna strana je opadanje strasti s vremenom, no ako ste se našli u vezi koja je opisana
arhetipom Pape, smatrajte se sretnima. Partneri se prepoznaju na prvu, jer ste kao srodne duše
već nekoliko života bili u sličnim ulogama. Postoji velika doza intimnosti. Ovo su dugoročne veze
koje mijenjaju osobe u njoj zauvijek. Jedna uz pomoć drugog otkriva svoje pravo ja. Ova veza ima
i duhovni element, tako da postoji mogućnost zajedničkog rada na području duhovnosti.<br/><br/>
U ovoj vezi djeca također imaju izuzetno veliku ulogu. Ponekad se to manifestira kroz
udomiteljstvo ili brigu za djecu s posebnim potrebama. Ovaj par je jedan od rijetkih koji to može
kvalitetno odraditi.
</body>
</html>


