<link rel="stylesheet" type="text/css" href="style.css" />
<html>
<body>
<h3>III. Carica</h3>
Veza u kojoj je dominantan arhetip Carice je veza koja je vrlo često veza koja je
blagoslovljena materijalnim dobrima i djecom. S obzirom da arhetip Carice sadrži energiju
planete Venere, sve što pripada pod domenu Venere – ljubav, toplina, bogat emotivni i obiteljski
život, plodnost te financijsko obilje – sve se to manifestira u ovoj vezi. Ukratko, ako vašu vezu
opisuje Carica, nalazite se u dobroj vezi, koja će vrlo vjerojatno rezultirati brakom i udobnim
obiteljskim životom.<br/><br/>
Ono što se nazire kao potencijalni problem je odnos sa majkom jednog od partnera, no to je
moguće prevladati. Također postoji opasnost od zasićenja ili pretjerane rutine – previše dobroga
je svejedno previše. Ponekad bi bilo dobro provesti malo vremena odvojeno ili učiniti nešto što
razbija rutinu, bez da narušava odnos. Partneri su skloni gušiti jedan drugoga. Ali budućnost
veze opisane ovom kartom je lijepa i vrijedi joj se posvetiti.
</body>
</html>


