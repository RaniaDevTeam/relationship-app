<link rel="stylesheet" type="text/css" href="style.css" />
<html>
<body>
<h3>VIII. Prilagodba</h3>
Velika arkana VIII Prilagodba je karta koja u tarot čitanjima predstavlja brak. Dakle,
veze koje opisuje ova karta teže braku. To je karta koja označava pravo partnerstvo, gdje se oba
partnera jednako trude za uspjeh veze. Problemi se rješavaju iskrenim razgovorima. Čini se sve
da bi se postigla ravnoteža i harmonija u odnosima. Par često ima lijepo uređen dom i dobre
odnose s ostatkom obitelji. Često je omiljen u društvu i ima mnogo prijatelja.<br/><br/>
Kao i svaka veza, veza opisana kartom Prilagodbe ima svoje mane. Na samoj slici karte u Thot
tarot špilu, Prilagodba je oslikana simbolom Pravde koja drži mač koji stoji na samoj svojoj
oštrici, dočaravajući tako vrlo krhki balans. Ono što može naštetiti ovom odnosu je
samopravednost i dokazivanje tko je u pravu. Srećom, ljubav nađe načina da se prevladaju i takvi
izazovi.<br/><br/>
Karta često predstavlja gotovo siguran brak koji ima tendenciju biti cjeloživotni. Da bi se to
postiglo, treba izbjegavati 'siva' područja i komunicirati jasno i otvoreno.
</body>
</html>


