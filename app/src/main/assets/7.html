<link rel="stylesheet" type="text/css" href="style.css" />
<html>
<body>
<h3>VII. Kola</h3>
Kada Velika arkana VII Kola opisuje dominantni arhetip u vezi, riječ je o vezi koja
označava nešto sasvim novo. Sasvim novi početak, nešto što do sada još nije bilo. Često to
uključuje i fizičko preseljenje na dotad nepoznatu lokaciju ili sasvim novi način funkcioniranja,
drastično različiti od onog prije stupanja u vezu. Često predstavlja i ekspanziju životnog stila na
bolje te materijalni boljitak. Ukazuje na par koji je spreman potruditi se poboljšati zajednički
život u svakom pogledu. Ako je u pitanju financijska situacija, oba partnera će se itekako
potruditi da se dogodi napredak. Ako je u pitanju odgoj djece, oba partnera će dati sve od sebe da
taj odgoj bude najbolji mogući.<br/><br/>
Ono što unosi nemir u ovu vezu je slutnja da stvari nisu trajne i da se sve može promijeniti za
treptaj oka. Teško je reći da li će veza opisana kartom Kola imati sretan kraj. Ovdje je zapravo
sve moguće. Ukoliko oba partnera gledaju u istom pravcu, nastaviti će putovanje zajedno.
Također je potrebno povremeno razdvajanje partnera da bi se misli dovele u red i da bi se
izbjeglo donošenje prebrzih odluka. Sklonost brzanju je često izvor sukoba u ovoj vezi.<br/><br/>
No ipak, ovo je i karta obiteljskog života, te su vrlo velike šanse da veza bude okrunjena brakom,
a s obzirom da je pod dominacijom Mjeseca, i djecom.<br/><br/>
</body>
</html>


