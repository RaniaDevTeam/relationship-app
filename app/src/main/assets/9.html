<link rel="stylesheet" type="text/css" href="style.css" />
<html>
<body>
<h3>IX. Pustinjak</h3>
Pošto sam naziv ove karte, Pustinjak, nije baš najsretniji za opis veze, za očekivati je
da ako vašu vezu opisuje ova karta, to nije najsretnija veza na svijetu. Što se u ovoj vezi može
očekivati: možete očekivati da ćete kraj svog partnera otkriti stvari o sebi koje vam se nikako
neće sviđati. Najgore od svega je vaša percepcija da bi radi tih stvari mogli izgubiti tog partnera,
pa postoji tendencija paničnog skrivanja tih stvari, što tek dodatno pogoršava situaciju.<br/><br/>
Nažalost, s kartom Pustinjaka kao kartom veze, razlaz je neminovan. Rijetko koja 'pustinjačka'
veza može izdržati dugo. Ona prvenstveno služi da osobe koje su u njoj bolje upoznaju same
sebe. Njena svrha nije zajedništvo. Ukoliko se želi postići dugotrajna veza, potrebno je
dopuštanje partneru da vidi samu srž vaše duše, što vas čini vrlo ranjivim, i rijetko tko se usudi
napraviti ovaj potez.<br/><br/>
Ovdje se također srećemo s osnovnim ljudskim strahom – strahom od samoće. Ako se partneri u
ovoj vezi jako boje samoće, oni će izabrati radije ostati u ovoj vezi, nego biti sami. Iako ta veza
neće biti uopće veza u pravom smislu te riječi, ako se ne pobjedi taj strah, ljudi izabiru ostati u
njoj.<br/><br/>
Ali ako se osoba usudi biti sama, pomiriti se i suočiti s vlastitom samoćom, događa se predivna
unutarnja transformacija kojom spoznajemo da je sve što trebamo već u nama, i ne može nam
biti dano nijednom vezom. To se naziva – prosvjetljenje. Tome služi ova veza.
</body>
</html>


